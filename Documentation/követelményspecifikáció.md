# Könyvtár program
## Követelményspecifikáció

### Bevezetés
<p align="justify">A könyvtár a tudás tára. Szükséges a modernizálása, hogy az új technológiák és az újonnan felmerült tudás iránti vágyat ki tudja szolgálni. Ahogy a világ változik, szükséges megújulnia a könyvtáraknak is. A CsodaKönyvtár 1.14.4 országos pályázat keretein belül történik ez a modernizálás a DreamForge szoftverfejlesztő cég erőforrásainak bevonásával. Ez a pályázat azt a célt szolgálja, hogy a lakosság informatikai kompetenciáját erősítse, ami magában foglalja a dolgozók informatikai képességeinek fejlesztését, illetve az általuk használt eszközök modernizálását is.</p>

#### CsodaKönyvtár 1.14.4 országos pályázat
<p align="justify">A CsodaKönyvtár 1.14.4 országos pályázat több elemből épül fel, de elsősorban az intézmények informatikai hátterének biztosítása alkotja a pályázható irányvonalak nagy részét, ez több lehetőséget rejt magában, egyrészt a hardveres fejlesztést, amit a jövőbeli terveink alapján szeretnénk a következő tender időszakban kihasználni, hiszen a jelenlegiben nem állnak fent a pályázáshoz szükséges feltételek és fontosabbnak érezzük a szoftveres rendszerünk modernizálását, hiszen a könyvtárunk rendelkezik öt darab személyi számítógéppel, ami egyelőre kielégíti a kis számú érdeklődőket, de elsősorban a papír alapú adminisztrációnk fejlesztését tűztük ki célul.</p>

<p align="justify">Így a CsodaKönyvtár 1.14.4 másik fejlesztési lehetőségét vettük igénybe, amely során a DreamForge szoftverfejlesztő céggel hosszútávú fejlesztésekben gondolkodunk, első körben egy kis próbaprogrammal, a második körben - ha minden a tervek szerint halad - egy éven belül a teljes könyvtári adminisztráció lecserélését megvalósítva egy nagyobb projekttel, ami magában foglalja a kölcsönzést és az állománykezelést, továbbá a használók adatainak tárolását a GDPR irányelveinek megfelelően.</p>

### A könyvtár jelenlegi helyzete
<p align="justify">A Pajkaréti Községi Könyvtár jelenlegi állapotában a könyvtár működtetését egyetlen dolgozó végzi, aki egy személyben végzi el a könyvelői, könyvtárosi, takarítói, ruhatárosi, raktárosi, logisztikai, tűz- és katasztrófavédelmi felelősi szerepeket is. Ezen helyzet javítása érdekében szeretnénk a CsodaKönyvtár 1.14.4 országos pályázat keretein belül könyvtárunkat európai színvonalúnak megfelelővé fejleszteni.</p>

<p align="justify">Jelenlegi helyzetében a könyvtár működése teljes egészében kézzel vezetett nyilvántartással valósul meg, illetve a nem valósidejű leltározás is további problémákat vet fel. Egyetlen alkalmazottunk szabadságolása nehézkes és ennek érdekében szükséges a további dolgozók felvétele, amelyet mi a Fenntartható vidék 3.6.10 keretein belül szépkorúak munkába állításával oldanánk meg, keresetkiegészítés formájában, napi bejelentéssel. Az informatikai rendszerbe történt integrálásuk nem teljeskörű, ezért egy próbaprogram szükséges lehet számukra, ennek a ténynek a javítása érdekében.</p>

<p align="justify">A könyvtárunk élen kíván járni a környezetvédelem dolgában és ennek a biztosítására már történtek kísérletek, ennek folyománya a közösségi hulladékszedés és a speciális gazdálkodás, amelyhez büszkén biztosítottuk a megfelelő tudásanyagot, az internet segítségével, ebbe illeszkedne a papír alapú kölcsönzés, illetve adminisztráció megszüntetése, amellyel a papírfelhasználást mérsékelnénk és jó példával járnánk elöl különféle helyi kisvállalkozások szemében.</p>

<p align="justify">Illetve a könyvtárunk hatékonysága is javítása szorul: szeretnénk faragni az anyagok költségein, illetve az időgazdalkodás sem a legjobb, egy modernebb rendszer sokat segítene az időnként feltorlódott sorok lecsökkentésében.</p>

### A Könyvtár igényelt rendszere
#### A Próbaprogram fejlesztése
<p align="justify">Nagyban megkönnyítené a munkánkat az, ha a DreamForge cég vállalná a nyilvántartott adataink digitalizálását és a közös együttműködés elején szükségünk lesz egy kisebb programra, amely még csak az alapvető funkciókat tartalmazná, tehát az állományban történő keresést, a kölcsönzést, és a visszaszolgáltatást. Ezáltal felmérve, hogy mennyire gördülékeny az együttműködés, de főleg azért, hogy a rendszer bevezetését ne a nagyobb, ún. éles digitális környezettel teszteljük, hanem egy kisebb, csak egy adatbázist tartalmazó szoftverrel a dolgozóink hozzászoktatása végett - ez a terv illeszkedik a másik, Fenntartható vidék 3.6.10 pályázat kereteibe, amelyben az idős lakosság informatikai készségének fejlesztése a cél.</p>

<p align="justify">A kisebb program tesztelése után közreadjuk a könyvtárhasználóknak hamis “gyakorló” adatokkal, hogy őket is rávezessük a könyvtári kereső rendszer használatára, amelyet az együttműködésünk második részében később konkrétabb irányvonalakkal kidolgozunk.</p>

<p align="justify">Az információalapú társadalomba integrálás mellett, a környezetvédelemmel szintén foglalkozunk: a papíros adminisztráció megszüntetése a környzetvédelmet segíti elő, élen járunk a település életében ezt a tudatosságot erősítve. Első körben részben, a másodikban pedig teljesen kiiktatva a sokszor használatos füzeteinket, amelyeket már nehéz vezetni. </p>

#### A jövő tervei
<p align="justify">Ha a tesztünk és a közös együttműködés sikeres, a modernizáció második lépésenként szeretnénk digitalizálni a nyilvántartási rendszerünket, illetve a leltározási folyamatot. Szeretnénk, hogy a leltáron található könyvek, a munkafolyamatok, a munkaerői és a felhasználói aktivitás egyaránt könnyedén követhetőek legyenek. Ehhez egy olyan programra van szükségünk, amely képes egy adminisztrátor közreműködésének segítségével felügyelni az alkalmazottak hozzáférését és aktivitását, mindazonáltal valós időben visszajelezni az állományban történő változásokról.</p>

<p align="justify">Újításként az elektronikus könyvek kölcsönzési lehetőségét is szeretnénk megvalósítani nyugati példa alapján. Szükségünk van egy olyan rendszerre, ami képes kezelni a könyvtárunkba beiratkozott tagok adatait, ami a következőt foglalja magában: név, születési dátum, olvasójegyszám, elérhetőségek, kölcsönzött könyvek.</p>

<p align="justify">Felhasználói felület tekintetében szeretnénk minél egyszerűbben kezelhető programot használni a mindennapok során, mivel a jelenlegi és leendő dolgozóink informatikai kompetenciájának erősítése még folyamatban van és további fejlesztéseket igényel. De, ahogy ezt már letisztáztuk a céggel, ez az idő függvénye és későbbi közös feladatunk.</p>

### Jelenlegi üzleti folyamatok modellje
Jelen állapotban minden nyilvántartással és leltározással kapcsolatos munka papíros formában történik.
* Ha egy új olvasó kerül be a könyvtári nyilvántartásba, akkor az olvasó adatait a könyvtári dolgozó feljegyzi egy papírra, ami az olvasó nyilvántartását tartalmazza.
    * Az új olvasó egy olvasójegyet kap, ami szintén tartalmazza ezeket az adatokat, továbbá kap egy olvasójegyszámot is, ami az olvasó egyedi azonosítójaként funkcionál.
    * Adatok, amelyek rögzítésre kerülnek ezen folyamat során:
        * Név
        * Születési dátum
        * Olvasójegyszám
        * Telefonszám
        * Lakcím
        * E-mail cím
* Az olvasójegyen van nyilvántartva, hogy az adott olvasó mikor, melyik könyvet kölcsönözte ki, illetve mennyi időre.
    * Ezek az adatok szerepelnek a könyvtári nyilvántartásban is, a dolgozó minden olvasó esetén egy külön papírra is feljegyzi ezeket az adatokat.
* Könyv kölcsönzése esetén a könyvtári dolgozó az olvasójegyre és a könyvtár tulajdonában lévő olvasói nyilvántartásban is feljegyzi a következő adatokat:
    * Melyik könyvre vonatkozik a kölcsönzés
    * Mikor történt a kikölcsönzés
    * Legkésőbb mikorra kell visszahoznia az olvasónak a kikölcsönzött könyvet
* Könyv kölcsönzése esetén a kikölcsönzött könyveket a könyvtári dolgozó egy, az összes könyvet tartalmazó listán az adott könyvek mellé feljegyzi az alábbiakat:
    * Mikor került kölcsönzésre a könyv
    * Melyik olvasójegyszámhoz tartozó olvasó kölcsönözte ki
* Könyv visszavitele esetén a könyvtári dolgozó az olvasójegyre és a könyvtár tulajdonában lévő olvasói nyilvántartásban is feljegyzi a következő adatokat:
    * Mikor történt a visszavitel
    * Melyik könyveket vitte vissza az olvasó
* Könyv visszavitele esetén a kikölcsönzött könyveket a könyvtári dolgozó egy, az összes könyvet tartalmazó listán az adott könyvek mellé feljegyzi az alábbi információt:
    * Mikor került visszavitelre a könyv

### Igényelt üzleti folyamatok modellje
A fent részletezett folyamatokat szeretnénk egy program segítségével megvalósítani, az alábbi módon elképzelve:
* A könyvtári dolgozó tud csak hozzáférni a programhoz.
* A program tartalmazza a könyvtár állományában lévő összes könyvet, illetve a könyvekhez tartozó kölcsönzéseket.
* A program kezeli a könyvtár olvasóit, illetve azok adatait, és a kölcsönzéseiket.
* A program segítségével a könyvtári dolgozó megfelelő funkciók igénybevételével tudja az alábbiakat megvalósítani:
    * Könyvkölcsönzés nyilvántartása
        * Melyik könyv van éppen kikölcsönözve
        * Melyik könyv elérhető
        * Melyik olvasó milyen könyveket kölcsönzött ki, és milyen időpontokban, illetve mikorra kell legkésőbb visszavinnie
        * Könyvkölcsönzés esetén az érintett könyvek állapotának kikölcsönzöttre állítása
        * Könyvkölcsönzés esetén az olvasó által kikölcsönzött könyvek listájának beállítása, kikölcsönzési dátummal és legkésőbbi visszaviteli dátummal együtt
        * Könyv visszavitel esetén az érintett könyvek állapotának elérhetőre állítása
        * Könyv visszavitel esetén az olvasó által kikölcsönzött könyvek listájához hozzáadni a visszaviteli dátumot
    * Új olvasók hozzáadása a meglévőkhöz
        * Az új olvasó minden adatával együtt kerüljön bele az olvasók listájába